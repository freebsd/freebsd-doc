---
title: FreeBSD'nin Teknolojik Üstünlükleri
sidenav: about
--- 

= FreeBSD'nin Teknolojik Üstünlükleri

== FreeBSD birçok üstün özellikler sunar.

____
Hangi uygulamayı kullanırsanız kullanın sistem kaynaklarınızın tüm potansiyelini kullanmak istersiniz. FreeBSD'nin üstün özellikleri ile bunu başarırsınız.
____

'''''

4.4BSD tabanlı tam teşeküllü bir işletim sistemi.

____
FreeBSD'nin kökleri Berkeley'deki Kaliforniya Üniversitesi Bilgisayar Sistemleri Araştırma Grubu tarafından çıkarılan *BSD* işletim sisteminin en son sürümlerine dayanır. 4.4BSD sistem mühendisleri tarafından yazılan _The Design and Implementation of 4.4BSD Operating System_ adlı kitap FreeBSD'nin ana işlevselliğini detaylı bir şekilde anlatmaktadır.

Dünyanın dört bir yanındaki gönüllü geliştiriciler ile FreeBSD projesi 4.4BSD işletim sisteminin fonksiyonelliğini arttırmak için yeni sürümler yaparak ve her bir sürümde daha dayanıklı, daha hızlı ve kullanıcılar tarafından istenen yeni özellikleri katarak ilerlemektedir.
____

'''''

FreeBSD diğer işletim sistemlerine göre daha performanslı ve diğer işletim sistemleri ile daha uyumlu çalışarak sistem yönetimini daha kolay hale getirmektedir.

____
FreeBSD geliştiricileri işletim sistemleri kavramında en zorlu görevleri yerine getirmektedirler. Bunlar:

* *Birleştirilmiş sanal hafıza ve dosya sistemi önbelleği (cache)* ile disk önbelleği ve programlar tarafından kullanılan hafızayı düzgün bir şekilde sürekli ayarlamaktadır. Sonuç olarak programlar en güzel şekilde hafıza yönetimi ve yüksek disk erişimine sahip olur. Bunun sonucu olarak sistem yöneticisi önbellek (cache) büyüklüğünü ayarlama derdinden kurtulmuş olur.
* *Uyumluluk Modülleri* Linux, SCO UNIX, NetBSD, ve BSD/OS için yazılmış programların FreeBSD 'de çalışmasını sağlar.
* *Çekirdek Kuyrukları* ile programların senkron olmayan dosya ve soket girdi/çıktı (IO) işlemlerini en uygun şekilde yaparak uygulama ve sistem performansının arttırılmasını sağlar.
* *Kabul Filteri* ile web sunucuları gibi bağlantı duyarlı uygulamaların bazı özelliklerini işletim sistemi çekirdeğine düzgün bir şekilde yükleyerek sistem performansının artmasına neden olur.
* *Soft Updates* ile güvenlik ve güvenirlilikten ödün vermeden sistem dosya sistemi performası arttırılmış olur. Bütün meta-data dosya sistemi işlemlerini inceleyerek bu işlemlerin aynı anda olmasını engeller. Bunun yerine bekleyen meta-data işlemleri için bir durum tablosu oluşturarak bu bilgileri meta-data 'yı önbelleğe atmak (caching), aynı dosya üzerindeki sonraki işlemlerin tekrar yazılmasını sağlamak ve meta-data bilgilerini sıralayarak daha verimli bir şekilde kullanılmasını sağlamak için kullanır.
* *IPsec ve IPv6 Desteği* ile ağ güvenliği arttırılmış olur ve gelecek nesil İnternet protokolleri (IPV6) desteği sağlanır.

Üzerinde hali hazırda çalışılan projeler: Çok işlemcili sistemlerde daha yüksek sistem performansı, Scheduler Activation desteği ile thread içeren uygulamalar için paralel çalışma olanağının arttırılması, dosya sistemleri anlık durumları, fsck olmadan önyükleme, sıfır-kopya soketler ve olay-durumlu soket girdi/çıktı (IO) desteği ile daha iyi ağ performansı, ACPI desteği ve Mandatory Access Control desteği gelişmiş güvenlik desteği.
____
