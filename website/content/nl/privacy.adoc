---
title: FreeBSD's Privacybeleid
sidenav: about
---

= FreeBSD's Privacybeleid

// Requires core@ approval to change. File maintained by eadler@

== Disclaimer

Dit is een vertaling van de link:https://www.FreeBSD.org/privacy/[Engelse versie]. Deze vertaling dient slechts als ondersteuning voor de Engelse versie en kan niet als juridisch bindend worden beschouwd.

== Privacybeleid

Het FreeBSD Project erkent dat uw privacy en de bescherming van uw persoonlijke informatie belangrijk voor u is en heeft als taak om uw privacy te beschermen. Dit Privacybeleid beschrijft de maatregelen die door ons genomen worden om uw privacy met betrekking tot het gebruik van www.FreeBSD.org (onze "Site") te beschermen. Dit beleid omvat niet de spiegelsites van deze inhoud op andere hosts (de "Spiegels") of andere aan FreeBSD gerelateerde diensten in het FreeBSD.org domein ("Aangesloten Sites").

Dit beleid is voor het laatst gewijzigd op 19 oktober 2012.

LEES DIT PRIVACYBELEID AANDACHTIG DOOR. DOOR DEZE SITE TE GEBRUIKEN, STEMT U IN MET DE INHOUD VAN DIT BELEID.

== Welke informatie wordt verzameld op onze Site:

Wanneer u onze Site bezoekt verzamelen we informatie over uw gebruik van onze site, zoals welke pagina's u bekijkt en de tijd waarop u elke pagina bekijkt. We verzamelen ook informatie als uw Internet Protocol ("IP") adres, type browser en informatie over uw besturingssysteem. Aan de voorgaande informatie wordt hieronder gemeenschappelijk gerefereerd als "Uw Gebruiksgegevens".

We slaan informatie zoals uw emailadres, naam, en organisatie of bedrijf ("Persoonlijk Identificeerbare Informatie") alleen op als u besluit om ons zulke informatie toe te sturen door een FreeBSD bug- of probleemrapport ("PR") in te sturen, u te abonneren op een van de FreeBSD mailinglijsten of te berichten te plaatsen op de fora van onze Site. Het FreeBSD Project staat ongelimiteerde verspreiding van deze inhoud toe. Informatie die wordt verstuurd in deze rapporten en lijsten, inclusief uw Persoonlijk Identificeerbare Informatie, wordt als publiekelijk beschouwd en zal voor iedereen op het web beschikbaar zijn. Zulke informatie wordt niet alleen opgeslagen op servers die aan de FreeBSD Foundation toebehoren, maar het wordt ook opgeslagen op andere servers die de inhoud van onze Site spiegelen. De FreeBSD Foundation heeft geen controle over het gebruik van die informatie, inclusief uw Persoonlijk Identificeerbare Informatie.

Deze website gebruikt een koekje om layoutvoorkeuren voor individuele gebruikers op te slaan en om anonieme verkeersinformatie bij te houden. Een koekje is een klein tekstbestand aangeboden door de webserver dat door uw webbrowser op uw computer kan worden opgeslagen. Koekjes kunnen niet worden gebruikt om programma's te draaien of om virussen op uw computer te plaatsen. Koekjes worden uniek aan u toegekend en kunnen alleen door een Webserver worden gelezen in het domein dat het koekje aan u verstuurde. U kunt het gebruik van koekjes weigeren door de juiste instellingen in uw browser te selecteren, maar denk eraan dat dit tot gevolg kan hebben dat u niet de volledige functionaliteit van deze of andere websites kan gebruiken.

== Hoe de verzamelde informatie wordt gebruikt:

Het FreeBSD Project neemt de privacy van haar gebruikers en leden zeer serieus. We zullen nooit uw persoonlijk identificeerbare informatie verkopen, verhuren, of op andere wijze aan derde partijen aanbieden behalve zoals is aangegeven in dit document. We zullen geen gegevens verkregen door uw gebruik van onze Site met enig persoonlijk identificeerbare informatie associëren.

Het FreeBSD Project zal uw persoonlijke informatie niet gebruiken noch delen op een wijze die afwijkt van wat is beschreven in dit Privacybeleid zonder uw voorafgaande instemming.

== Hoe uw informatie wordt beschermd:

Het FreeBSD Project beschermt strikt de veiligheid van de persoonlijke informatie die u geeft. Persoonlijke informatie die we verzamelen wordt opgeslagen op servers die met een wachtwoord zijn beveiligd en beperkt toegankelijk zijn, en we beschermen deze informatie zorgvuldig tegen verlies of misbruik, en tegen ongeautoriseerde toegang, ontsluiting, verandering of vernietiging.

== Wanneer uw informatie kan worden ontsloten:

Het FreeBSD Project kan persoonlijke informatie ontsluiten indien de wet dit vereist of als in goede trouw wordt gelooft dat een dergelijke actie nodig is om:

. te conformeren aan de vereisten der wet of om te voldoen aan juridische processen geserveerd op Het FreeBSD Project of de Site;
. de rechten of eigendommen van Het FreeBSD Project te beschermen en te verdedigen; of
. te handelen onder dringende omstandigheden om de persoonlijke veiligheid van gebruikers van Het FreeBSD Project, haar websites, of het publiek te beschermen.

Geanonimiseerde geaggregeerde verkeersinformatie over website-bezoeken kan worden gedeeld voor marketing- of onderzoeksdoeleinden.

Het FreeBSD Project gebruikt Google Analytics, een dienst voor webanalyse van Google, Inc. Google Analytics is een gereedschap dat het FreeBSD Project in staat stelt om te zien hoe bezoekers aan onze Site onze Site gebruiken en hoe ze op onze Site arriveren. Google Analytics gebruikt "koekjes", tekstbestanden geplaatst op uw computer, om onze Site te helpen om activiteiten van bezoekers te analyseren. Wij versturen gegevens aan Google Analytics die over uw gebruik van de Site rapporteren. Die gegevens omvatten Uw Gebruiksgegevens en zijn niet geanonimiseerd voordat ze naar Google Analytics worden verstuurd. Deze ongeanonimiseerde gegevens wordt door Google op servers opgeslagen nadat het naar Google is verstuurd. Google zal deze informatie gebruiken met het doel om uw gebruik van de Site te evalueren, rapporten over website-activiteit samen te stellen voor beheerders van websites en andere diensten aan te bieden die verwant zijn aan website-activiteit en internetgebruik. Google kan Uw Gebruiksgegevens ook aan derde partijen versturen wanneer dat wettelijk noodzakelijk is, of wanneer zulke derde partijen de informatie namens Google verwerken. Google zal Uw Gebruiksgegevens niet associëren met andere gegevens die door Google worden bewaard. U kunt het gebruik van koekjes weigeren door de relevante instellingen in uw browser te selecteren, merk echter op dat wanneer u dit doet u misschien niet de volledige functionaliteit van onze Site kunt gebruiken. Door onze Site te gebruiken stemt u in met het verwerken van Uw Gebruiksgegevens door Google op de manier en voor het doel dat hierboven beschreven is.

Met uitzondering van het versturen van Uw Gebruiksgegevens naar Google voor het enkele doel om Google Analytics te gebruiken en de publieke toegang die we toestaan tot de foutrapportages die u instuurt, de mailinglijsten waarop u zich abonneert, en het plaatsen van inhoud op de fora van onze Site, deelt het FreeBSD Project geen ongeanonimiseerde gegevens.

== Wijzigingen aan dit privacybeleid:

We kunnen dit Privacybeleid af en toe wijzigen. Wanneer we dit doen zullen we ook de "laatst gewijzigd" datum bovenaan het Privacybeleid bijwerken. We raden u aan om dit Privacybeleid periodiek te herzien om op de hoogte te blijven hoe we uw persoonlijke informatie die we verzamelen beschermen. Doorgaan met het gebruik van de dienst betekent dat u instemt met dit Privacybeleid en elke wijziging.

== Verkoop van bezit:

In het onwaarschijnlijke geval dat Het FreeBSD Project of substantieel al haar bezit wordt aangekocht, kan uw informatie deel uitmaken van de aangekochte bezittingen.

== Koppelingen naar derde partijen:

We kunnen koppelingen naar derde partijen aan onze site toevoegen in een poging om waarde toe te voegen. Deze gekoppelde sites hebben aparte en onafhankelijke privacybeleiden. Dit Privacybeleid omvat alleen onze Site en omvat geen enkele andere website. Hierdoor hebben we geen verantwoordelijkheid noch aansprakelijkheid over de inhoud en activiteiten van deze gekoppelde sites. Desalniettemin pogen we de integriteit van onze site te beschermen en zijn alle reacties over deze gekoppelde sites welkom (ook als een specifieke koppeling niet werkt).

== Contact met ons opnemen:

We stellen het op prijs om uw commentaar en vragen over dit Privacybeleid en enige andere zaken met betrekking tot onze Site te ontvangen. Richt alstublieft commentaar en vragen aan ons via email op privacy@FreeBSD.org.
